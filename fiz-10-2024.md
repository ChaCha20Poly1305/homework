## Prezentare -  John von Neumann

### Viața și educația

John von Neumann s-a născut pe 28 decembrie 1903 în Budapesta, Ungaria, într-o familie evreiască înstărită. Acesta fusese un copil înzestrat, capabil de calcule mentale complexe și memorare extraordinară, mai târziu alegând să studieze matematică și chimia la facultăți renumite.

Von Neumann a fost căsătorit de două ori: cu Marietta Kövesi (1930-1937) și Klára Dán (1938-1957). A avut o fiică, Marina von Neumann Whitman, care a devenit o economistă renumită. Acesta murit de cancer la 8 februarie 1957, la vârsta de 53 de ani.

![John.gif](https://en.m.wikipedia.org/wiki/File:JohnvonNeumann-LosAlamos.gif)

### Cariera academică

Von Neumann a fost [privatdozent](https://en.m.wikipedia.org/wiki/Privatdozent) la Universitatea din Berlin între 1927-1929, apoi conferențiar invitat la Universitatea Princeton în 1930. A devenit profesor de matematică la Universitatea Princeton în perioada 1931-1933, iar din 1933 până la sfârșitul vieții în 1957 a fost membru al Institutului de Studii Avansate din Princeton. În această perioadă, a colaborat cu numeroși savanți renumiți, inclusiv Albert Einstein.

### Descoperiri și contribuții majore

#### Matematică

În domeniul matematicii, von Neumann a adus contribuții semnificative la axiomatizarea teoriei mulțimilor, a co-creat teoria jocurilor moderne cu Oskar Morgenstern, a dezvoltat teoria operatorilor care îi poartă numele și a contribuit la teoria inelelor continue de operatori.

#### Fizică

În fizică, von Neumann a formulat rigoarea matematică a mecanicii cuantice și a dezvoltat teoria matematică a comportamentului ergodic. O contribuție semnificativă, care leagă fizica de informatică, a fost conceptul de simulare bazată pe agenți (Agent-Based Simulation). 

![ABS.gif](https://external-content.duckduckgo.com/iu/?u=http%3A%2F%2F68.media.tumblr.com%2F303da0502e45b38484e73b174b3db9db%2Ftumblr_nhte1rMwH01teec4eo2_500.gif&f=1&nofb=1&ipt=7578665ef19b1694a12183df6b701624cf685019f57f2a7c57aabbe97aa49846&ipo=images)

Von Neumann a propus ideea de automate celulare, un model de calcul discret care poate fi văzut ca un precursor al simulărilor bazate pe agenți. Automatele celulare constau în o rețea de celule, fiecare cu o stare care evoluează în timp conform unor reguli simple. Acest concept a pus bazele pentru simulări complexe în fizică, biologie și alte științe.

Ideile lui von Neumann despre automate celulare și simulări au influențat dezvoltarea ulterioară a modelelor bazate pe agenți în fizică, permițând simularea sistemelor complexe prin interacțiunea multor entități simple (agenți) care urmează reguli locale.

[Live.sim](https://rapier.rs/demos3d/index.html)

#### Informatică

Contribuția sa majoră în informatică a fost conceperea arhitecturii von Neumann, care reprezintă structura de bază a computerelor moderne. De asemenea, a contribuit la dezvoltarea ENIAC și EDVAC, printre primele computere electronice, și a anticipat importanța programării și stocării programelor în memoria computerului.

![AVIDAC.jpg](https://en.m.wikipedia.org/wiki/File:Living_Large_--_Argonne%27s_First_Computer_(8056998342).jpg)
